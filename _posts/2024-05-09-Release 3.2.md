---
layout: post
title: Release 3.2 - Woningcorporaties en warmtedichtheid
categories: [Release, Kaart, Dataset]
excerpt: In deze update Zijn woningcorporaties en warmtevraagdichtheidskaarten toegevoegd.
---
In deze update:
* [Woningcorporaties](#Woningcorporaties) toegevoegd als dataset.
* [Warmtevraagdichtheid](#Warmtevraagdichtheid) toegevoegd als kaartlaag.
* [Kleine wijzigingen en bugfixes](#kleine-wijzigingen-en-bugfixes).

## Woningcorporaties
Woningcorporaties zijn toegevoegd als dataset. Het betreffen woningcorporaties die hun gebouwportfolio publiekelijk ter beschikking hebben gesteld:
* Woningcorporaties in de Provincie Zuid-Holland
* Woningcorporaties in de Metropool regio Amsterdam
* Woningcorporaties in Nijmegen.

De woningcorporaties zijn als nieuwe kaartlaag toegevoegd. Deze kaartlaag heeft een dynamische legenda die alleen de woningcorporaties laat zien die aanwezig zijn op het stuk kaart dat op dat moment bekeken wordt. Bij het verschuiven van de kaart moet de legenda opnieuw worden geladen door in de kaartlagen eerst 'geen' en dan weer 'woningcorporaties' te kiezen.

![Woningcorporaties](/images/2024050901.jpg)

Woningcorporaties die graag hun woningportfolio wil toevoegen of wijzigen kunnen contact opnemen met Energie Transitie Software. Het toevoegen is een kosteloze handeling onder de volgende voorwaarden:
* U levert een bestand in Excel of CSV formaat
* Het bestand bevat de verblijfsobjectidentificatie nummers zoals deze gebruikt worden in de BAG, waarvan de desbetreffende woningcorporatie eigenaar is.
* U geeft de formele naam van de woningcorporatie en de naam waarmee u op de kaart weer wilt worden gegeven.
* De woningcorporatie geeft expliciet toestemming dat deze data toegankelijk is, zonder restricties, voor alle gebruikers van Tomahawk.

## Warmtevraagdichtheid
Warmtedichtheidskaarten laten de warmtevraag in een postcode6-gebied zien in relatie tot het oppervlak van dit gebied. De warmtevraag omvat zowel ruimteverwarming als warm tapwater, gebaseerd op het gemiddeld gasverbruik in de afgelopen drie jaar.

Warmtedichtheidskaarten zijn nuttig bij een eerste verkenning van de haalbaarheid van een warmtenet. Alleen gebieden met een hoge warmtedichtheid zijn interessant.

Een tweede kaart, de warmtevraagdichtheid 2040, laat de geprojecteerde warmtevraag zien in het jaar 2040 uitgaande data alle woningen worden gerenoveerd naar de Standaard.

![Trendanalyse](/images/2024050902.jpg)
 
## Kleine wijzigingen en bugfixes
* Filter 'eigenaarschap' toegevoegd aan filters
* Bij exporteren van adressen wordt nu ook het elektriciteitsgebruik, gasverbruik, warmtevraag en standaard mee-geexporteerd.
* Alle filters kunnen nu met 1 knop worden verwijderd.
* Analyses en exports geven een melding weer als er filters actief zijn.