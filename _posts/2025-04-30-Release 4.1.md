---
layout: post
title: Release 4.1 - Kwaliteitsupdate
categories: [Release]
excerpt: Deze update is de eerste na onze grote 4.0 release en bevat aanvullende features, verbeteringen en bug-fixes.
---

Deze update is de eerste na onze grote 4.0 release en bevat aanvullende features, verbeteringen en bug-fixes. Hiermee verbeteren we de kwaliteit en gebruikerservaring met Tomahawk.

## Uitgelicht

### Clusters vergelijken
We hebben nieuwe grafieken toegevoegd in de analyse module, zodat je clusters onderling met elkaar vergelijkt op:

- Bouwperiode
- Gebruiksfunctie
- Woningtype
- Voldoet aan de standaard
- Energielabel op gebouwniveau
- Energielabel op adresniveau

### Eindgebruikerskosten
We hebben een _eindgebruikerskosten_  grafiek toegevoegd aan de resultaten in de scenario studies module. Deze grafiek laat de gesommeerde kosten zien van de bewoner en de gebouweigenaar. Op deze wijze is een betere vergelijking mogelijk als er sprake is van een bewoner-eigenaar die alle kosten moet dragen.

### Scenarioconfiguraties
Er zijn een aantal configuraties toegevoegd voor de scenario studies.

- **Bronleiding** Op vele verzoek hebben we een bronleiding toegevoegd tussen de warmtebron en het hoofdstation, waardoor het niet langer nodig is om de transportleidingkosten in de warmtebron mee te nemen.
- **Zonnepanelen** Een nieuwe installatie voor gebouwen zijn zonnepanelen. Zonnepanelen leveren elektriciteit terug en dragen (mogelijk) bij aan de verhoging van netcongestie. Op dit moment ten behoeve van kostencalculaties de geleverde elektriciteit nog wel gesaldeerd.
- Er is een template toegevoegd voor elektriciteitsnetten waarbij vermogens van huishoudelijke apparaten volledig buiten beschouwing wordt gelaten voor netcongestie.

### Verbetering grafieken
Er zijn een aantal verbetering doorgevoerd in de grafieken:

- In niet-gestapelde horizontale-balk grafieken wordt de waarde nu als getal weergegeven in de balk. Hiermee is het eenvoudiger geworden om de grafiek te interpreteren.
- Grafieken worden nu automatisch in hoogte geschaald. In bepaalde situaties (bijv. bij heel veel scenarios of clusters) paste niet alle informatie op het scherm. Met dynamisch schalen wordt de grafiek nu in hoogte vergroot, waardoor alle informatie leesbaar blijft.
- Het is nu ook mogelijk - net zoals bij analyse grafieken - om zelf de kleur van resultaatgrafieken te kiezen.

### Verbetering exportdata
Voorheen werd exportdata rechtstreeks en 'ruw' uit de database overgenomen, waarbij de data 1-op-1 werd geëxporteerd. Dit leidde ertoe dat sommige kolommen weinig betekenisvolle informatie bevatten. Bijvoorbeeld, de kolom *voldoet aan standaard* gaf een numerieke waarde tussen -1 en 5, wat niet direct begrijpelijk was.

Met deze update worden dergelijke waarden omgezet naar duidelijke en interpretabele informatie (zoals Ja/Nee), vergelijkbaar met de manier waarop kaartlagen gegevens presenteren.

Daarnaast wordt nu ook het BAG-verblijfsobjectnummer gekoppeld aan adressen en meegenomen in de export.


### En verder…

- De vrije kaart is verwijderd. Deze kaart weinig werd gebruikt en leidde veelal tot verwarring bij nieuwe gebruikers.
- Weergave van het totaal aantal gebouwen en adressen op de gebouwenpagina

## Kleine wijzigingen en bugfixes
We hebben de volgende bugs geidentificeerd en opgelost. Zelf een bug gevonden? Neem dan contact op met onze klantenservice.

- Ontbrekende documentatie over prijsstaffels aangevuld.
- Incorrecte informatie over WKO's bijgewerkt in de documentatie
- Een notificatie toegevoegd bij scenario-instellingen dat project- en onvoorziene kosten alleen bij de business case worden gebruikt.
- Probleem opgelost waarbij grafieken niet altijd de juiste afronding hadden.
- Probleem opgelost waarbij een dropdown op de analysepagina een foutkleuromlijning had, terwijl er geen fout was.
- Probleem opgelost dat nationale kosten grafiek een foutmelding gaf als twee scenario's dezelfde naam had en een ervan als referentie werd gekozen.
- Probleem opgelost dat de zij-navigatie de verkeerde pagina weergaf bij scenario instellingen.
- Probleem opgelost waarbij formulier voor het wijzigen van een bodemwarmtepomp ontbrak.
- Probleem opgelost waarbij een nieuwbouw niet verwijderd kon worden.
- Probleem opgelost waarbij de foutpagina niets toonde
- Probleem opgelost waarbij een 4-pijps systeem in de naam '2-pijps' had staan
- Probleem opgelost waarbij de weergave van de warmtevraag van nieuwbouw incorrect was.


