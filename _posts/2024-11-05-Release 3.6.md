---
layout: post
title: Release 3.6 - Gebouwconfiguratie
categories: [Release, Scenarios]
excerpt: Deze update is de eerste in een serie om de module scenario studies gebruikersvriendelijker te maken. Daarnaast lichten we onze roadmap toe waarmee we Tomahawk klaarstomen voor het opstellen en bijhouden van  de warmteprogramma's.
---

Deze update is de eerste in een serie om de module scenario studies gebruikersvriendelijker te maken. Daarnaast lichten we onze roadmap toe waarmee we Tomahawk klaarstomen voor het opstellen en bijhouden van  de warmteprogramma's. De warmteprogramma’s zijn uiterlijk 31 december 2026 door het college van burgemeesters en wethouders vastgesteld.  

We hebben alle stappen voor het opzetten van een scenario onder het kopje 'Scenario studie' gezet voor een beter overzicht. In een submenu vind je nu de gebouwconfiguratie, de renovaties, de scenario configuraties, berekenen en resultaten.

De gebouwenconfiguratie pagina is nu onderverdeeld in drie tabbladen, namelijk bestaande gebouwen, sloop en nieuwbouw. Zo is het duidelijker welke gebouwen worden berekend. Daarbij hebben we een kopieer optie toegevoegd bij het tabblad nieuwbouw. Zo kun je eenvoudiger grote aantal nieuwbouwprojecten toe te voegen. Verder is het niet langer noodzakelijk om een adres in te voeren, maar is een omschrijving voldoende. Daarmee volgen we de feedback die we kregen dat nieuwbouwwoningen veelal nog geen adres hadden.

## Renovaties
Het submenu renovaties  is uitgebreid. Je kunt nu zelf gemakkelijk nieuwe gebouwrenovaties opstellen en wijzigen. Je kunt met een dropdown menu kiezen tussen drie renovatietypen:

* Een bouwfysische renovatie
* Een vast energievraag
* Een ‘standaard’ energievraag

Voor bouwfysische renovaties hebben we de opties toegevoegd om een maatregel te kiezen uit een lijst, waarna de isolatiewaarde (Rc) en kosten automatisch worden ingevuld. Deze informatie komt uit de kostenkengetallen van RVO, opgesteld door Arcadis in 2023.

Een nieuwe renovatiemogelijkheid is het instellen van een vast vraagprofiel. Vaste vraagprofielen waren voorheen onderdeel van de gebouwconfiguratie maar moesten per gebouw worden ingesteld. Door deze op te nemen als renovatie, kan deze per cluster of per onderzoeksgebied worden toegepast. Daarnaast is aan een vast vraagprofiel ook kosten toe te kennen.

Een andere renovatie die is toegevoegd is renoveren naar de Standaard. Alle woningen die nog niet voldoen aan de Standaard worden daar naar gerenoveerd. Woningen die wel voldoen, of waar geen Standaard voor bekend is, worden niet gerenoveerd. Ook aan deze renovatie zijn kosten toe te kennen.

Scenario's in nieuwe projecten hebben niet langer meer automatisch een renovatie toegekend. Voorheen hadden we een aantal scenario's waarbij een renovatie 'Label D' of 'Label B' werd toegekend. De algehele feedback was dat deze renovaties alsmede de uitkomst van de scenario's tot verwarring leidde. Dat is opgelost.

## Roadmap scenario's
In de komende maanden gaan we verder aan het verbeteren van de Scenario studies module. Daarbij gaan we o.a.

* Alle resterende pagina's die nog de oude gebruikersinterface hebben omzetten naar de nieuwe gebruikersinterface
* Staffels toevoegen aan energiemixen, zodat de verschillende tariefniveau's toegepast worden.
* Niet-woningen, zoals onderwij en kantoren toevoegen aan de bouwfysische berekening, zodat deze ook in scenario's kunnen worden meegenomen.
* Updaten van de kengetallen van de scenario's
* Selectielijsten voor technologieen (bijv een 'warmtepomp') waarmee kengetallen (rendement, kosten) automatisch worden ingevuld in een scenario.

Wij staat altijd open voor  feedback en waarderen deze zeer!

