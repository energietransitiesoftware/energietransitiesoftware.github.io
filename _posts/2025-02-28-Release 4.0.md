---
layout: post
title: Release 4.0 - Scenario studies module
categories: [Release, Scenarios]
excerpt: Deze grote update maakt de module Scenario Studies gebruikersvriendelijker en voegt meerdere nieuwe features toe.
---

In deze grote release hebben we de Scenario Studies op meerdere vlakken verbeterd en uitgebreid. Hiermee is Tomahawk klaargestoomd voor het opstellen en bijhouden van  de warmteprogramma's. De warmteprogramma’s zijn uiterlijk 31 december 2026 door het college van burgemeesters en wethouders vastgesteld.  

Onder andere de volgende wijzigingen hebben plaatsgevonden

* De gebruikersinterface voor het samenstellen van een scenario is gewijzigd. In plaats van pagina's vol met getallen, kun je nu in dropdownmenu's de gewenste installatie vinden. Daarna is het per installatie mogelijk om de kengetallen aan te passen.
* Om dit mogelijk te maken hebben we een groot aantal nieuwe installaties gedefinieerd en bestaande installaties aangepast. Daarbij zijn alle kengetallen bijgewerkt naar het niveau van 2025. Toelichting en bronnen zijn terug te vinden in de bijgewerkte documentatie.
* Vanwege het groot aantal voorgedefiniëerde scenario's, worden deze niet standaard meer toegevoegd aan een project. De voorgedefinieerde scenario's worden gekozen door op 'toevoegen' te klikken.
* Tevens zijn er bulk management opties toegevoegd om scenario's te bewerken. Hierdoor kunnen meerdere scenario's hetzelfde renovatieconcept of energiemix worden gegeven.
* Niet-woningen, met uitzondering van 'overige' en 'industrie' worden nu ook meegenomen in de scenario's. Er zijn modellen ontwikkeld om voor verschillende type niet-woningen (zoals kantoor en winkel) de warmte- en koudevraag te berekenen.
* Filters kunnen worden toegepast in de scenario's. De scenario's rekenen dan alleen de gebouwen door die aan het filter voldoet.
* Staffels zijn toegevoegd aan energiemixen, zodat de verschillende tariefniveau's toegepast worden. De energiemixen kunnen daarom ook worden gebruikt voor utiliteit en het warmtebedrijf. Het is niet langer nodig om aparte elektriciteitstarieven op te geven in warmtenetscenario's
* Koudevraag van gebouwen wordt nu ook berekend. Dit vindt plaats aan de hand van praktijkgemiddelden (8,9 kWh/m2). In de documentatie is terug te vinden hoe dit bepaald is. De koudevraag kan vervolgens ingevuld worden door een individuele installatie (bijv. airco, of bestaande warmtepomp) en door een warmte-koudenet.

Op 4 maart om 9 uur vindt een webinar plaats voor onze bestaande klanten waarin toelichting wordt gegeven op de wijzigingen in Tomahawk 4.0. Deze webinar zal nadien ook in deze blog terug te vinden zijn.
