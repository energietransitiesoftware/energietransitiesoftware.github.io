---
layout: post
title: Release 3.0 - Release 3.0: Tomahawk is vernieuwd!
categories: [Release, Kaart]
---

Met trots en heel veel enthousiasme kunnen wij u melden dat Tomahawk -- het data- en rekenplatform voor de energietransitie -- geheel is vernieuwd. In dit artikel nemen wij u mee wat de veranderingen zijn.

## Gebruikersinterface
De gebruikersinterface heeft een nieuw of uiterlijk gekregen en is ontworpen om intuïtiever te zijn en beter te werken op verschillende formaten schermen. Hierdoor is er meer ruimte ontstaan voor kaarten en grafieken. Door optimalisatie van de pagina’s, laad Tomahawk sneller, met name op langzamere computers of tablets.

![Nieuwe gebruikersinterface](./images/2023122001.png)
 
## Update databronnen
De database met data over gebouwen en gebieden is volledig vernieuwd en up-to-date gebracht. Daarbij hebben we het ontwerp van de database aangepast, zodat het eenvoudiger is om de data ook up-to-date te houden. Informatie over data, databronnen en updatefrequentie is terug te vinden in de documentatie onder ‘kaartlagen’.

Een aantal nieuwe datasets zijn toegevoegd:
* Eigenaarschap: De eigenaar van de woning (koop, commerciële verhuur, woningcorporatie). Deze informatie is gebaseerd op een dataset van het PBL (en niet van het kadaster) en is daardoor indicatief. Wij willen volgend jaar een initiatief starten om (kosteloos) deze data te verfijnen door woningcorporaties vrijwillig ons een lijst met hun verblijfsobjecten te sturen. Woningcorporaties die hier geïnteresseerd in zijn kunnen al contact met ons opnemen.
* Capaciteit: De beschikbare capaciteit op het elektriciteitsnet.
* Gemiddelde leeftijd: de gemiddelde leeftijd van een huishouden.

## Vernieuwde kaarten
De kaarten hebben nieuwe kleuren gekregen voor betere leesbaarheid. Daarnaast zijn er meer regio’s en kaartlagen bijgekomen die geselecteerd kunnen worden. Voor de achtergrondkaart kan gewisseld worden tussen topologische kaart en luchtfoto’s.

![Vernieuwde kaart](./images/2023122002.png)
 
## Data-analyse
Een geselecteerd gebied kan verder geanalyseerd worden met onze nieuwe data-analyse tools. Bekijk statistische gegevens van een onderzoeksgebied of deelcluster en exporteer deze grafieken naar PNG met een enkele druk op de knop en zijn zo direct toepasbaar in bijvoorbeeld een wijkuitvoeringsplan of een update van de transitie visie warmte.

![data-analyse](./images/2023122003.png)
 
Naast het exporteren van gebouwdata, kunnen nu ook adressenlijsten worden geëxporteerd. Ideaal voor het aanmaken van brieven t.b.v. de bewonerscommunicatie en -participatie -trajecten binnen een gemeente! 

## Warmtescenario’s
Er zijn geen wijzigingen aangebracht aan de warmtescenario’s. Deze werken (voorlopig) ook nog in het oude uiterlijk. Rekenresultaten kunnen wel afwijken door het gebruik van de nieuwe datasets. Uit steekproeven is dit verschil doorgaans minder dan 2% ten opzichte van berekeningen met de oude dataset.
