---
layout: post
title: Release 3.4 - Organisaties
categories: [Release, Organisaties, Dataset]
excerpt: In deze update introduceren we het concept organisaties samen met 2 nieuwe features
---

In deze update introduceren we het concept organisaties samen met 2 nieuwe features:

* Het 'self-service' model. Dit maakt het mogelijk dat Organisaties zelf hun gebruikers beheren.
* Deel projecten met collega's. Kies ervoor om een project te linken aan de organisatie en al jouw collega's kunnen helpen het project te configureren en de resultaten inzien.

## Dit is wat er veranderd

* Al onze klanten krijgen onder _Mijn account_ de feature _Mijn Organisatie_

* Met deze introductie is het voor bestaande en nieuwe klanten mogelijk een onbeperkt aantal collega's uit te nodigen om Tomahawk te gebruiken.
  
* Elke organisatie krijgt minimaal 1 beheerder. De beheerder maakt voor nieuwe gebruikers accounts aan en deactiveert een account van een (vertrokken) gebruiker.

* Elke gebruiker binnen de organisatie krijgt zo een persoonlijk gebonden gebruikersaccount en logt in met diens emailadres. Sommige van onze klanten gebruiken nog een gedeeld account met een generieke gebruikersnaam. Wij zullen dit account overzetten naar een individuele gebruiker, zodat de projecten behouden blijven.

* Bestaande klanten krijgen op dit moment per gebruikerslicentie 4 uur per jaar ondersteuning. De ondersteuning omvat zowel software gerelateerde ondersteuning (zoals problemen bij inloggen en hulp bij het gebruik van de software) alsook inhoudelijke gerelateerde ondersteuning (bijv. technische-economische vragen met betrekking tot een specifiek project). In de bestaande contracten blijft deze ondersteuning bestaan. Door de introductie van het concept organisaties, komt het licentiemodel voor gebruikers te vervallen en daarmee ook de support-uren per gebruiker. Wij blijven uiteraard de software gerelateerde support bieden (bijv. problemen met accountbeheer, bugs en feature-requests). Voor technisch-economische ondersteuning bieden wij losse raamcontracten aan via ons zusterbedrijf EnergyGO.

De introductie van organisaties biedt voor ons nieuwe mogelijkheden binnen Tomahawk. De komende maanden zullen we doorgaan met de ontwikkeling van nieuwe features. 

## Overige wijzigingen en bugfixes

* Optie toegevoegd om GIS data te kunnen exporteren (analyse/export) naar CSV formaat (comma-seperated-file). Het CSV formaat is sneller te genereren dan Excel sheets, wat met name bij grotere datasets (> 5.000 gebouwen) te merken is.
* De energielabels van gebouwen zijn bijgewerkt tot 1 juli 2024.
* Gebruikers met een demo-account krijgen een melding te zien welke beperkingen er voor hen gelden.
* Gebruikers zonder een licentie worden hiervan op de hoogte gesteld op het dashboard.
* Gebruikers zonder licentie kunnen de nieuwsbrief popup nu ook wegklikken.
* Bug waarbij de grafiek 'Voldoet aan Standaard' geen relatieve waarden liet zien is opgelost.
* De grafiek 'Voldoet aan Standaard' toont nu ook het totaal aantal gebouwen.