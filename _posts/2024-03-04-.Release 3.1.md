---
layout: post
title: Release 3.1 - Filters, trendanalyses en kaarten downloaden
categories: [Release, Filters, Kaart, Trends]
---

# Release 3.1 - Filters, trendanalyses en kaarten downloaden

## Inhoudsopgave
* [Filters](#Filters), waarmee de selectie van gebouwen verfijnd wordt op basis van eigenschappen.
* [Trendanalyses](#trendanalyses) van elektriciteitsgebruik en aardgasverbruik vanaf 2013
* [Exporteren](#kaarten-downloaden) van een kaart naar PNG
* [Update](#data) van label en energiegebruik data.
* [Kleine wijzigingen en bugfixes](#kleine-wijzigingen-en-bugfixes).

## Filters
Met filters kunt u binnen een gebied de selectie van gebouwen verfijnen op basis van eigenschappen, bijvoorbeeld woningtype, bouwjaar en/of energielabel. Deze verfijning wordt vervolgens toegepast op alle analyses (statistieken) en data exports, met uitzondering van berekeningen van scenario’s.

Dit geeft u de mogelijkheid om de analyses alleen te focussen op woningbouw, of een adreslijst maken van alle appartementen. Een adreslijst die weer gebruikt kan worden voor het eventueel versturen van brieven naar bewoners.

De geselecteerde gebouwen worden weergegeven op een kaart. In onderstaande kaart zijn bijvoorbeeld alle tussenwoningen in het gebied geselecteerd.

![Filters](./images/2024030401.png)
 
Filters vindt u in het projectmenu nadat u een gebied heeft geselecteerd.

## Trendanalyses
Naast statistieken zijn er nu ook trendanalyses. Deze laten het verloop van een eigenschap door de tijd heen zien. Trendanalyses is beschikbaar voor het elektriciteitsgebruik, gasverbruik en graaddagen gecorrigeerd gasverbruik) van de gebouwen in het geselecteerde gebied.

Zo kunt u in een handomdraai zien of het energiegebruik in het gebied de laatste jaren stijgt of daalt.

Vanzelfsprekend kunt u deze grafieken ook met een druk op de knop downloaden.

![Trendanalyse](./images/2024030402.png)
 
Trendanalyses vindt u onder analyses in het projectmenu, nadat u een gebied heeft geselecteerd.

## Kaarten downloaden
Alle kaarten zijn voorzien van een ‘download’ knop onder de zoekknoppen. Met deze knop wordt de gehele kaart, inclusief alle kaartlagen, legenda en gebiedsselectie direct geexporteerd naar een PNG bestand en op uw computer opgeslagen.

![Download knop voor kaarten](./images/2024030403.png)
 
U hoeft dus niet langer meer gebruik te maken van screenshot en snipping tools en kunt zo kaarten direct downloaden en importeren in uw rapporten en presentaties.

## Data
Wij hebben de volgende datasets een update gegeven:
* De energielabels zijn geüpdatet tot en met 1 februari 2024. Het betreffen alle labels die voor deze datum zijn aangemeld en verwerkt bij RVO.
* Het elektriciteits- en gasverbruik van 2022 op postcode 6-niveau van het CBS is ingeladen. Alle afgeleide datasets, zoals gemiddeld energiegebruik, netto warmtevraag en of ‘woningen die aan de standaard’ voldoen, zijn herberekend.

## Kleine wijzigingen en bugfixes
* ‘woningtype’ is nu ook een kolom bij export van adressen
* ‘TomahawkBuildingId’ verwijderd uit exports omdat deze alleen intern gebruikt wordt.
* Alle kaarten zijn voorzien van een schaal.
* [Warmtescenario module] Gebouwconfiguraties toont alleen de gebouwen die worden doorgerekend.